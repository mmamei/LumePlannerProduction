[{"orig_dir":"D:\\LUME-GPX\\UNIMORE_Def\\Ferrara\\FE_068_Ferrara-Ostellato","itinerary_id":"068","gpx":"FE_068_Ferrara-Ostellato.GPX","display_name":"Ferrara-Ostellato (Bici)","approx_time":"1h59min","description":"L’itinerario parte dalla città di Ferrara e procede verso la campagna orientale fino a raggiungere Ostellato. Itinerario di media lunghezza senza difficoltà, segnalato nel tratto tra Ferrara e Ostellato, principalmente su strade a bassa intensità di traffico, con diversi tratti ciclopedonali esclusivi ed altri su strade carrabili ad accesso regolamentato. Partendo dalla stazione di Ferrara si attraversa il cuore della città e il suo simbolo, il Castello Estense, circondato dal suo fossato, appena fuori dalle mura si incontrano i paesi di Pontegradara e Contrapo. Da qui il compagno del percorso diviene il Po di Volano, che attraversa la campagna ferrarese ricca di pioppeti, aziende agricole e ville di campagna. Nei pressi di Sabbioncello San Vittore si attraversa il Po di Volano e ci si pone in sponda sinistra, si prosegue quindi seguendo il fiume fino alla Conca di Valpagliaro, le cui porte vinciane permettono di superare un ‘salto d'acqua' di oltre tre metri. Poco oltre si raggiunge l’abitato di Finale di Rero e attraversato nuovamente il fiume si procede verso Migliarino, che ospita il Centro di Documentazione Museo del Trotto, con cimeli legati al mondo dell'ippica ed una ricca documentazione sul trotto nazionale dal 1876 ad oggi. Una volta lasciato Migliarino si attraversa un tratto di campagna prima di giungere a Ostellato famosa anche per le sue anse vallive di notevole interesse naturalistico. Si attraversa il centro storico e si giunge infine alla stazione di Ostellato dove termina l’itinerario.\r\n","img":"FE_068_Ferrara-Ostellato_ProfAlt.jpg"},{"orig_dir":"D:\\LUME-GPX\\UNIMORE_Def\\Ferrara\\FE_069_Ostellato-Argenta","itinerary_id":"069","gpx":"FE_069_Ostellato-Argenta.GPX","display_name":"Ostellato-Argenta (Bici)","approx_time":"2h18min","description":"L’itinerario parte da Ostellato e giunge ad Argenta attraversando il paesaggio vallivo adiacente le Valli di Comacchio. Il punto di partenza dell’itinerario è la stazione ferroviaria di Ostellato, una volta attraversato il centro storico, si giunge alle Anse Vallive di Ostellato, che comprendono una serie di bacini vallivi con vegetazione palustre e boschetti igrofili, stretti tra il Canale Circondariale e il Canale Navigabile, dove è possibile praticare il birdwatching. Dopo la visita delle valli, l’itinerario costeggia la bonifica del Mezzano, superando alcuni impianti idrovori, e raggiunge un altro punto di interesse naturalistico. L’Oasi di Bando e le Anse Vallive di Porto, che si estendono per 50 ettari, sono formate da bacini di acqua dolce e canneti e costituiscono un luogo di fondamentale importanza per la conservazione degli uccelli acquatici. La vegetazione ripariale è dominata da tamerici e canne. La zona è attrezzata con sentieri che circondano i bacini, in parte accessibili anche a disabili assistiti, e con capanni per il birdwatching e per la fotografia naturalistica. Dopo l’Oasi Trava si prosegue in direzione Argenta, si supera la località La Fiorana prima di raggiungere il centro cittadino. Ad Argenta meritano una sosta ed una visita il bellissimo Museo della Bonifica, impianto d'archeologia industriale inserito in un contesto di edifici di stile liberty, e la Pieve di San Giorgio, la più antica del territorio ferrarese (risale al VI secolo), immersa nel verde di un magnifico parco. L’itinerario termina alla stazione ferroviaria di Argenta.\r\n","img":"FE_069_Ostellato-Argenta_ProfAlt.jpg"},{"orig_dir":"D:\\LUME-GPX\\UNIMORE_Def\\Ferrara\\FE_070_Ostellato-Pomposa","itinerary_id":"070","gpx":"FE_070_Ostellato-Pomposa.GPX","display_name":"Ostellato-Pomposa (Bici)","approx_time":"2h48min","description":"L’itinerario costeggia il Po di Volano e conduce fino allo straordinario fascino dell'Abbazia di Pomposa. Si tratta di un itinerario di media lunghezza senza particolari difficoltà, che corre  principalmente su strade a bassa intensità di traffico, asfaltate e in parte ghiaiate (il tratto più lungo, circa 9 km, compreso tra Massa Fiscaglia e Codigoro), il tratto finale tra Codigoro e Pomposa è su ciclabile esclusiva asfaltata. Lasciando alle spalle le Anse Vallive di Ostellato ed il Museo del Territorio per vie interne a basso traffico, si raggiunge a Migliarino il corso del Po di Volano che, con le sue anse suggestive, scorre lentamente verso il mare. Il percorso attraversa la campagna ferrarese ed i borghi di Migliarino, Migliaro e Massa Fiscaglia sino a Codigoro dove, lasciato il Po di Volano, procede lungo la ciclabile in direzione Pomposa. L'alto campanile dell'Abbazia, che svetta sulla pianura, è uno dei siti di maggior valore storico: monastero benedettino, gioiello e scrigno dell'architettura romanica, conserva importanti affreschi di scuola giottesca ed un bellissimo pavimento a mosaico con intarsi di preziosi marmi collocati tra il VI e XII secolo. Nel prato attiguo un piacevole ristoro ed un meritato relax, all'ombra dei salici. Dall’abbazia si procede a ritroso lungo il percorso ciclabile fino alla stazione di Codigoro dove termina l’itinerario.\r\n","img":"FE_070_Ostellato-Pomposa_ProfAlt.jpg"}]
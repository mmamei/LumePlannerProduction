[{"orig_dir":"D:\\LUME-GPX\\UNIMORE_Def\\Forli-Cesena\\FC_088_Castrocaro-Predappio-Castrocaro","itinerary_id":"088","gpx":"FC_088_Castrocaro-Predappio-Castrocaro.GPX","display_name":"Castrocaro-Predappio-Castrocaro (Bici)","approx_time":"3h32min","description":"L’itinerario è costituito da un anello il cui punto di partenza ed arrivo sono i bastioni di Terre del sole presso Castrocaro e prosegue lungo le colline forlivesi raggiungendo il paese di Predappio prima di tornare al punto di partenza. Il punto di partenza è presso la città fortificata di Terra del Sole, risalente al XVI sec, da qui seguendo il percorso lungo il fiume Montone si giunge a Castrocaro Terme, località turistica nota per le terme che con le loro preziose acque salsobromo-jodolitiose e sulfuree resero famosa la località sin dai tempi medievali, e che ancor oggi rappresenta una rinomata stazione termale. Il Borgo  presenta ancor oggi un impianto urbanistico medievale pressoché intatto dominato dalla possente fortezza. Si prosegue lungo il fondovalle fino alla località Montecchio dove si attraversa il fiume e si inizia la salita che culmina a Predappio Alta, dopo aver valicato il crinale e attraversato un paesaggio rurale di montagna inframezzato da aree boschive. Attualmente Predappio Alta si mostra come un piccolo borgo medioevale cresciuto attorno all'antica rocca. Sorge ad un'altezza di 247 metri s.l.m. su uno sperone di roccia puddinga che funge da base per la rocca e per la parte dell'abitato che dentro vi si sviluppa. Da qui si scende e si attraversano i centri abitati di Predappio, Fiumana e San Lorenzo in Noceto da cui si varca il crinale per tornare verso Castrocaro e infine alla città Fortificata di Terre del Sole dove termina l’itinerario.\r\n","img":"FC_088_Castrocaro-Predappio-Castrocaro_ProfAlt.jpg"},{"orig_dir":"D:\\LUME-GPX\\UNIMORE_Def\\Forli-Cesena\\FC_089_Forli-Faenza","itinerary_id":"089","gpx":"FC_089_Forli-Faenza.GPX","display_name":"Forli-Faenza (Bici)","approx_time":"1h34min","description":"L’itinerario attraversa l’alta pianura ai piedi delle prime colline forlivesi collegando il capoluogo di Forlì alla città di Faenza in provincia di Ravenna, percorrendo strade secondarie ed evitando il traffico della via Emilia. L’itinerario parte dalla stazione ferroviaria di Forlì e prevede l’attraversamento del centro storico lungo il tracciato della via Emilia. Forlì conserva tracce significative sia dell'epoca romanica sia di quella rinascimentale, che ha visto Caterina Sforza signora incontrastata della città. Notevole è anche la presenza di un ricco patrimonio del periodo razionalista degli anni venti e trenta. Dopo aver superato il fiume Montone, ci si inoltra nella campagna forlivese incontrando i centri abitati di Quattro e Villagrappa. Si prosegue sempre per vie secondarie lungo un paesaggio agricolo prevalentemente coltivato con colture ceralicole fino alle porte della città di Faenza. Dopo aver costeggiato brevemente il fiume Lamone, si giunge a Faenza che è sinonimo internazionale di ceramica - faiance è infatti ancora oggi il nome della maiolica in molte lingue europee - la cui antica tradizione artigianale risale al XII secolo, quando Faenza raggiunse il suo splendore nel periodo rinascimentale. Qui l’arte della ceramica ha coniugato il nuovo all’antico e un vivace senso artistico si ritrova nelle botteghe artigiane come negli splendidi palazzi, nei pregevoli arredi urbani, nelle scuole d’arte come nelle manifestazioni culturali che si svolgono nel corso dell’anno. Si attraversa quindi il centro storico della città, gli spazi urbani stessi sono dei capolavori con l’imponente Piazza del Popolo, delimitata da due ali porticate su cui si affacciano il Palazzo del Podestà e il Palazzo Municipale, già dimora dei Manfredi, Piazza della Libertà con il Duomo di fine quattrocento che custodisce numerose opere d’arte del periodo rinascimentale e la Fontana monumentale, i cui bronzi risalgono al XVII secolo. L’itinerario termina alla stazione ferroviaria di Faenza.\r\n","img":"FC_089_Forli-Faenza_ProfAlt.jpg"},{"orig_dir":"D:\\LUME-GPX\\UNIMORE_Def\\Forli-Cesena\\FC_090_Forli-Cervia","itinerary_id":"090","gpx":"FC_090_Forli-Cervia.GPX","display_name":"Forlì-Cervia (Bici)","approx_time":"2h","description":"L’itinerario collega il capoluogo di Forlì al mare con la località di Cervia posta in provincia di Ravenna, percorrendo strade secondarie e ciclabili dedicate. L’itinerario parte dalla stazione ferroviaria di Forlì e vira subito verso nord attraversando la zona industriale senza passare per il centro storico. In località Bagnolo scuole si abbandona il contesto urbano e si entra in quello della campagna romagnola coltivata principalmente a cereali e frutteti seguendo il corso del fiume Ronco fino alla località Coccolia. Qui si vira verso est e sempre percorrendo vie secondarie si giunge alle località Castiglione di Ravenna e Castiglione di Cervia che sono separate dal fiume Savio. Sempre proseguendo verso est poco dopo si raggiunge la Riserva Naturale della Salina di Cervia. L'importanza storica di Cervia è legata al suo \"oro bianco\" ed è documentata da varie testimonianze. Nei pressi della salina sorgono le Terme di Cervia, che ne utilizzano tuttora l'acqua salata per la cura di malattie articolari e respiratorie. La riserva occupa una superficie di 827 ettari e va a costituire la stazione sud del Parco regionale del delta del Po, in cui nidificano avocette, cavalieri d'Italia, garzette, germani e transitano i fenicotteri rosa. Dopo una visita alla Salina l’itinerario prosegue verso Cervia e termina alla sua stazione ferroviaria.\r\n","img":"FC_090_Forli-Cervia_ProfAlt.jpg"},{"orig_dir":"D:\\LUME-GPX\\UNIMORE_Def\\Forli-Cesena\\FC_091_Forlimpopoli-Forli","itinerary_id":"091","gpx":"FC_091_Forlimpopoli-Forli.GPX","display_name":"Forlimpopoli-Forlì (Bici)","approx_time":"48min","description":"L’itinerario collega Forlimpopoli con il capoluogo provinciale di Forlì seguendo dapprima vie secondarie poi assestandosi su una ciclabile in fregio al tracciato della via Emilia. L’itinerario inizia alla stazione ferroviaria di Forlimpopoli, da qui si procede lungo il viale fino alla Rocca Albornoziana, ora sede del municipio e del museo civico. Una volta attraversato il centro storico di Forlimpopoli si esce dalla parte nord del paese e si percorre un tratto in cui vi è alternanza tra aree agricole e aree industriali fino ad attraversare il fiume Ronco. Da qui il percorso prosegue su una ciclabile in fregio alla via Emilia che conduce direttamente alla città di Forlì, della quale si attraversa parte del centro storico, fino a piazza Saffi, dove si affacciano alcuni fra gli edifici più rappresentativi delle varie epoche cittadine: la basilica romanica di San Mercuriale con l'imponente campanile originale del XII secolo, il Palazzo Comunale, sede del Municipio, risalente al XIV secolo e rimaneggiato più volte, con la Torre Civica (o dell'Orologio), i quattrocenteschi Palazzo del Podestà e Palazzo Albertini, sede di interessanti esposizioni e il novecentesco Palazzo delle Poste. Dalla Piazza si prende la via della stazione ferroviaria dove termina l’itinerario.\r\n","img":"FC_091_Forlimpopoli-Forli_ProfAlt.jpg"},{"orig_dir":"D:\\LUME-GPX\\UNIMORE_Def\\Forli-Cesena\\FC_092_Forlimpopoli-Bertinoro-Cesena","itinerary_id":"092","gpx":"FC_092_Forlimpopoli-Bertinoro-Cesena.GPX","display_name":"Forlimpopoli-Bertinoro-Cesena (Bici)","approx_time":"2h5min","description":"L’itinerario collega Forlimpopoli con il capoluogo provinciale di Forlì seguendo dapprima vie secondarie poi assestandosi su una ciclabile in fregio al tracciato della via Emilia. L’itinerario inizia alla stazione ferroviaria di Forlimpopoli, da qui si procede lungo il viale fino alla Rocca Albornoziana, ora sede del municipio e del museo civico. Il percorso prosegue uscendo dall’abitato su strade secondarie che salgono verso il borgo di Bertinoro attraversando i famosi vigneti da cui si produce Sangiovese e Albana di eccelsa qualità, che ha permesso a Bertinoro di ricevere il titolo di “città del Vino”. Bertinoro è un borgo di origine medievale situato su una collina da cui si gode di un magnifico panorama sul mare a sulla pianura romagnola e per questo motivo è conosciuto come “Il Balcone della Romagna”. Sempre a Bertinoro è di notevole importanza la Rocca ora Centro Residenziale Universitario di Alta formazione e Ricerca di Bertinoro e dal 2010 è sede anche del Museo Interreligioso, dedicato a studi, ricerche e opere d’arte sulle tre grandi religioni monoteiste. Lasciato il centro di Bertinoro si prosegue sempre lungo strade secondarie che seguono le prime colline fino a scendere alla città di Cesena, una volta oltrepassato il fiume Savio si costeggia la Rocca Malatestiana di Cesena. Questa è posta sulla sommità del Colle Garampo e circondata dal Parco della Rimembranza, e si tratta di una fortezza nata per difendere la città di Cesena; l'attuale è la terza fortificazione costruita a poca distanza dalle rovine delle due precedenti di epoca tardo-romana e medievale. Da qui si attraversa il centro storico per giungere alla stazione ferroviaria dove termina l’itinerario.\r\n","img":"FC_092_Forlimpopoli-Bertinoro-Cesena_ProfAlt.jpg"},{"orig_dir":"D:\\LUME-GPX\\UNIMORE_Def\\Ravenna\\RA_077_Faenza-Bagnacavallo","itinerary_id":"077","gpx":"RA_077_Faenza-Bagnacavallo.GPX","display_name":"Faenza-Bagnacavallo (Bici)","approx_time":"44min","description":"L’itinerario si snoda nella pianura ravvenate percorrendo strade secondarie unendo i centri abitati di Faenza e Bagnacavallo. Si attraversa un paesaggio agricolo dominato dalla presenza di estesi frutteti e colture cerealicole che caratterizzano gran parte della pianura romagnola. L’itinerario parte dalla stazione ferroviaria di Faenza, città rinomata per la produzione di ceramiche, una volta usciti dal contesto urbano ci si addentra tra i frutteti e in aperta campagna. Nei pressi dell’attraversamento autostradale ci si porta in sponda destra al fiume Lamone e si costeggia il fiume lungo percorsi sopra e sotto l’argine. Nei pressi della località Casa Baldi si attraversa il fiume e si abbandona la sponda sinistra per inoltrarsi in campagna aperta fino a Bagnacavallo dopo aver superato la diramazione autostradale per Ravenna. Bagnacavallo gode di una posizione strategica dalla quale si raggiungono agevolmente il Parco del Delta del Po e le città di Ravenna, Faenza, Bologna, Ferrara. Città d’arte nel cuore della Romagna, Bagnacavallo è una delle mete turistiche più interessanti del ravennate. Il borgo conserva l’antico nucleo storico costruito su una originale pianta medievale, unica nel territorio romagnolo, con singolare struttura sinuosa, lunghe vie porticate di bell’effetto e un gran numero di palazzi nobiliari ed edifici religiosi tra cui spiccano il convento di San Francesco e il Castellaccio. L’itinerario termina alla stazione ferroviaria di Bagnacavallo.\r\n","img":"RA_077_Faenza-Bagnacavallo_ProfAlt.jpg"}]
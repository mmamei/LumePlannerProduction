[{"orig_dir":"D:\\LUME-GPX\\UNIMORE_Def\\Piacenza\\PC_004_Anello del Parco del Trebbia","itinerary_id":"004","gpx":"PC_004_Anello del Parco del Trebbia.GPX","display_name":"Anello del Parco del Trebbia (Bici)","approx_time":"54min","description":"L’itinerario è costituito da un anello con partenza ed arrivo alla stazione ferroviaria di Piacenza. Il percorso è tutto su fondo asfaltato, solo circa il 10 % è su strada bianca con dislivelli non significativi. Dalla stazione ferroviaria si lascia la città a nord nei pressi del ponte sul fiume Po e poi si seguono strade secondarie che costeggiano il corso del fiume Trebbia fino alla stazione di sosta autostradale Trebbia nord. Il Parco, istituito nel 2009 ha un’estensione complessiva di 4046 ettari, la sua istituzione è frutto di un percorso partecipato con diversi momenti di confronto pubblico. L’intera area è in corso di riqualificazione, in particolare vari segmenti della viabilità che era a servizio delle cave e alle esigenze di controllo idraulico, sia in sponda destra che sinistra del fiume Trebbia, andranno a costituire il reticolo della viabilità dolce all’interno del Parco. Dopo aver oltrepassato l’autostrada, il paesaggio assume un carattere più urbano fino a giungere alle mura della città di Piacenza, nei pressi della Basilica di Santa Maria di Campagna. Da qui si percorre via Tramello che, anticamente, era occupata dai cosiddetti rampari, costituiti da un’alta scarpata che dallo spato delle mura scendeva digradando verso i vasti orti allora presenti lungo il bordo interno delle fortificazioni. I rampari erano percorsi alla sommità da una strada e al piede da una strada bassa, o stradello paralleli alle mura. Da qui si prosegue lungo il percorso delle mura oltrepassando piazzale Borghetto e raggiungendo nuovamente la stazione ferroviaria di Piacenza dove termina l’itinerario.\r\n","img":"PC_004_Anello del Parco del Trebbia_ProfAlt.jpg"}]
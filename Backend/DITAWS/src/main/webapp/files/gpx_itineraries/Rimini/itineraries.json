[{"orig_dir":"D:\\LUME-GPX\\UNIMORE_Def\\Rimini\\RN_094-Rimini-Cervia","itinerary_id":"094","gpx":"RN_094-Rimini-Cervia.GPX","display_name":"Rimini-Cervia (Bici)","approx_time":"2h31min","description":"L’itinerario, che ha principale interesse paesaggistico, percorre in gran parte il lungo mare che da Rimini raggiunge Cervia in provincia di Ravenna. Il punto di partenza è individuato nella stazione dei treni di Rimini, da qui, dopo aver attraversato la darsena si raggiunge il porto di Rimini. In seguito, procedendo verso ovest, si attraversa il fiume Marecchia e ci si immette sul lungomare. Il percorso ciclabile è in gran parte in sede propria ed è caratterizzato, lungo tutta la sua estensione, dal presentare sulla sinistra i centri abitati e le principali strutture ricettive, mentre sulla destra sono presenti gli stabilimenti balneari ed i relativi accessi alla spiaggia. Vengono attraversati i centri abitati di Viserba, Viserbella, Igea Marina, Bellaria, San Mauro a Mare, San Gatteo a Mare, Cesenatico e Pinarella per arrivare infine a Cervia. Qui è possibile visitare, oltre il centro storico, l’estesa pineta e la Riserva Naturale delle Saline di Cervia che occupa una superficie di 827 ettari e va a costituire la stazione sud del Parco regionale del delta del Po. Qui nidificano avocette, cavalieri d'Italia, garzette, germani e transitano i fenicotteri rosa. La storia di Cervia è fortemente legata alla produzione del sale e la riserva è la testimonianza del legame della città alle sue Saline. L’itinerario si conclude alla stazione dei treni di Cervia.\r\n","img":"RN_094-Rimini-Cervia_ProfAlt.jpg"},{"orig_dir":"D:\\LUME-GPX\\UNIMORE_Def\\Rimini\\RN_096_Rimini-S.Arcangelo-Rimini","itinerary_id":"096","gpx":"RN_096_Rimini-S.Arcangelo-Rimini.GPX","display_name":"Rimini-S.Arcangelo-Rimini (Bici)","approx_time":"2h21min","description":"L’itinerario è costituito da un anello che ha come punto di inizio e fine la stazione ferroviaria di Rimini e si inoltra nell’entroterra riminese fino al paese di Sant’Arcangelo di Romagna. Dalla stazione di Rimini si procede verso sud lambendo il centro storico ed i ruderi dell’anfiteatro romano e dopo aver attraversato l’autostrada si abbandona il contesto urbano della città che lascia posto ad un ambiente agricolo. Si prosegue per un breve tratto sulla strada provinciale che lambisce due laghi originati da ex-cave e attraversa il fiume Marecchia prima di arrivare all’abitato di Sant’Arcangelo di Romagna, il cui centro storico è arroccato su una piccola altura dominata dalla Rocca Malatestiana. Una volta attraversato il paese inizia il percorso di ritorno verso Rimini che è nuovamente caratterizzato da ambienti agricoli, si passa a fianco del Centro Agroalimentare Riminese prima di attraversare l’autostrada e raggiungere il centro abitato di Orsoleto. Proseguendo si raggiunge la località di Viserbella e si percorre il lungomare attraversando Viserba e Rivabella per arrivare nuovamente a Rimini attraversando il fiume Marecchia e poco dopo aver attraversato il porto canale si è nuovamente nei pressi della stazione ferroviaria di Rimini dove si conclude l’itinerario.\r\n","img":"RN_096_Rimini-S.Arcangelo-Rimini_ProfAlt.jpg"},{"orig_dir":"D:\\LUME-GPX\\UNIMORE_Def\\Rimini\\RN_097_Rimini-Ciclabile Valmarecchia-Verrucchio","itinerary_id":"097","gpx":"RN_097_Rimini-Ciclabile Valmarecchia-Verrucchio.GPX","display_name":"Rimini-Ciclabile Valmarecchia-Verrucchio (Bici)","approx_time":"2h21min","description":"L’itinerario si snoda lungo il corso del fiume Marecchia tra Rimini e Verrucchio. Il percorso è semplice, alla portata di tutti: il dislivello è leggero, con una pendenza media dell’1% e l’unica difficoltà è data dal fondo sterrato. La bellezza principale del percorso sta nel paesaggio: a pochi minuti dal centro storico di Rimini dopo aver lambito il ponte di Tiberio, uno dei ponti romani meglio conservati e simbolo della città, si parte per un itinerario naturalistico che, dopo aver lasciato alle spalle un breve tratto adiacente alla periferia della città, si immerge nel verde. Il carattere torrentizio del Marecchia e le rocce friabili trasformano continuamente lo scenario rendendolo ogni volta diverso anche nella sua vegetazione. Su entrambi i lati del fiume si possono avvistare i borghi medioevali sui rilievi. Dopo il lungo percorso lungo il fiume si giunge a Ponte Verrucchio dove si abbandona il percorso sterrato per passare su strade secondarie che raggiungono il paese-fortezza di Verrucchio e la sua Rocca Malatestiana. Questa fu costruita intorno al secolo XII, ha assistito al sovrapporsi di successive e sempre più complesse opere di fortificazione. Passata sotto il controllo dei Malatesta, la Rocca conosce il suo periodo di massimo splendore, diventando per quasi tre secoli il baluardo e il simbolo del loro regno. Presso il borgo di Verrucchio si conclude l’itinerario.\r\n","img":"RN_097_Rimini-Ciclabile Valmarecchia-Verrucchio_ProfAlt.jpg"},{"orig_dir":"D:\\LUME-GPX\\UNIMORE_Def\\Rimini\\RN_100_Anello attorno a San Marino","itinerary_id":"100","gpx":"RN_100_Anello attorno a San Marino.GPX","display_name":"Anello attorno a San Marino (Bici)","approx_time":"2h26min","description":"L’itinerario è costituito da un anello con partenza e fine in area parcheggio in località Dogana che seguendo in senso antiorario, le colline sammarinesi arriva a lambire il capoluogo della famosa Repubblica di San Marino. L’itinerario ha carattere prevalentemente paesaggistico poiché presenta diversi punti panoramici dai quali è possibile ammirare l’area costiera e i colli circostanti. Dall’area parcheggio ci si muove verso ovest percorrendo strade secondarie che lentamente portano al punto a quota più alta dell’itinerario tra Borgo Maggiore e Domagnano. Qui si è ai piedi del Monte Titano ed è possibile ammirare una suggestiva panoramica di San Marino con le sue fortificazioni medioevali. Si procede lungo strade secondarie che seguono le ondulazioni delle colline sammarinesi attraversando aree boscate alternate a coltivi prima di giungere nuovamente all’area parcheggio di Dogana da dove iniziava l’itinerario.\r\n","img":"RN_100_Anello attorno a San Marino_ProfAlt.jpg"},{"orig_dir":"D:\\LUME-GPX\\UNIMORE_Def\\Rimini\\RN_101_Rimini-Cattolica","itinerary_id":"101","gpx":"RN_101_Rimini-Cattolica.GPX","display_name":"Rimini-Cattolica (Bici)","approx_time":"1h38min","description":"L’itinerario, posto sul confine tra le regioni dell’Emilia Romagna e Marche, collega la città di Rimini con Cattolica ed è di carattere prevalentemente paesaggistico. Si snoda essenzialmente sul lungomare mantenendo sulla destra i centri abitati e sulla sinistra spiaggia e stabilimenti balneari. Lungo il suo percorso si incontrano diversi centri abitati i cui confini non sono sempre visivamente percepibili, a circa metà percorso si raggiunge Riccione, una delle più note località turistiche dell’intera riviera romagnola, nota soprattutto per i locali che la animano giorno e notte durante il periodo estivo. Poco oltre si incontra Misano Adriatico che deve la sua fama oltre che al turismo marittimo, all’adiacente circuito motociclistico “Simoncelli” in cui fa tappa il campionato mondiale di Moto GP. Poco prima di attraversare il fiume Conca si lascia il lungomare e si entra in contesto urbano nel centro di Cattolica dove presso la stazione ferroviaria si conclude l’itinerario.\r\n","img":"RN_101_Rimini-Cattolica_ProfAlt.jpg"}]
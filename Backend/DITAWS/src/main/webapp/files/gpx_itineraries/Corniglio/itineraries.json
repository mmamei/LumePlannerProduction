[{"orig_dir":"D:\\LUME-GPX\\UNIMORE_Def\\Parma\\PR_024_Berceto-Lago Santo","itinerary_id":"024","gpx":"PR_024_Berceto-Lago Santo.GPX","display_name":"Berceto-Lago Santo (Bici)","approx_time":"2h56min","description":"L’itinerario si snoda nella montagna parmense collegando il centro di Berceto con il rifugio Lagdei dal quale tramite impianto di risalita è possibile giungere al Lago Santo. L’itinerario si sviluppa su strade con fondo asfaltato e a bassa intensità di traffico, ha carattere prevalentemente paesaggistico-naturalistico poiché attraversa in gran parte aree boscate. L’itinerario inizia in centro a Berceto, un'attrezzata località di soggiorno estivo, ottima partenza per escursioni a cavallo sull'alto Appennino, lungo l’Ippovia delle Valli del Taro e del Ceno. Ultima tappa sulla Via Francigena, prima del valico appenninico, l'antico borgo conserva il carattere e le atmosfere tipiche del medioevo, con case in pietra, palazzi dei secoli XII-XVII e ruderi di un castello. Importante punto di sosta e di culto, il Duomo dedicato a San Moderanno mostra la sua impronta romanica nel ricco portale e nell'impianto architettonico. Lasciato il paese di Berceto si attraversa il torrente Baganza e si inizia la salita che porta al passo Sillara che introduce nella valle del torrente Parma, infatti da qui inizia la discesa che porta al fondovalle e alla località Bosco di Corniglio. Da qui inizia l’impegnativa salita che porta alla piana dove si trova il rifugio Lagdei attraversando i boschi di faggi e conifere che ricoprono questa parte di appennino. L’itinerario termina al rifugio ma è possibile proseguire con l’impianto di risalita fino al Lago Santo parmense, che è il più vasto lago glaciale della provincia di Parma e dell'Emilia-Romagna, ed anche il maggiore lago naturale di tutto l'Appennino settentrionale.\r\n","img":"PR_024_Berceto-Lago Santo_ProfAlt.jpg"}]
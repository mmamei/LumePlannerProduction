[{"orig_dir":"D:\\LUME-GPX\\UNIMORE_Def\\Forli-Cesena\\FC_086_Premilcuore-Parco delle Foreste Casentinesi-Premilcuore","itinerary_id":"086","gpx":"FC_086_Premilcuore-Parco delle Foreste Casentinesi-Premilcuore.GPX","display_name":"Premilcuore-Parco delle Foreste Casentinesi-Premilcuore (Bici)","approx_time":"6h35min","description":"L’itinerario di alto valore naturalistico attraversa il Parco Nazionale delle Foreste Casentinesi compiendo un anello che ha come punto di partenza ed arrivo il centro abitato di Premilcuore. Il percorso si snoda principalmente su strade secondarie a basso traffico. Il Parco ospita un patrimonio boschivo fra i più estesi e meglio conservati d'Italia. Dell'ampia area protetta tra le province di Forlì-Cesena, Arezzo e Firenze, fanno parte le Valli romagnole del Montone, del Rabbi e la Valle del Bidente, con i suoi tre rami di Corniolo, Ridracoli e Pietrapazza che si congiungono poco a monte di Santa Sofia. Questo antico complesso forestale è dotato di una straordinaria ricchezza faunistica e floreale, fra solenni abeti, freschi ruscelli e suggestive cascate, si respira la mistica atmosfera di luoghi come Camaldoli e La Verna che hanno accolto grandi personaggi di fede e di pensiero. Cantarono questi paesaggi letterati come Dante e Ariosto, vi si ritirarono uomini di profonda spiritualità come San Romualdo e San Francesco. Lasciato il paese di Premilcuore si prosegue salendo la valle del fiume Rabbi fino al confine con la regione Toscana, e si raggiunge il passo del Muraglione attraversando le maestose foreste. Si rientra successivamente in regione Emilia Romagna prima di giungere al paese di San Benedetto in Alpe lungo il fondovalle del fiume Montone. Prima di giungere all’abitato di Portico di Romagna si prende la strada a destra che porta a superare il crinale presso il passo di Valbura e torna al paese di Premilcuore dove termina l’itinerario.\r\n","img":"FC_086_Premilcuore-Parco delle Foreste Casentinesi-Premilcuore_ProfAlt.jpg"}]
[{"orig_dir":"D:\\LUME-GPX\\UNIMORE_Def\\Piacenza\\PC_001_Ciclabile del Trebbia","itinerary_id":"001","gpx":"PC_001_Ciclabile del Trebbia.GPX","display_name":"Ciclabile delTrebbia (Bici)","approx_time":"3h10min","description":"L’itinerario si snoda nell’alta pianura piacentina costeggiando in gran parte il corso del fiume Trebbia e collega il centro del paese di San Nicolò con il capoluogo di Piacenza, percorre strade bianche e secondarie a bassa intensità di traffico, ed ha un interesse principalmente di tipo paesaggistico naturalistico con alcuni elementi di notevole interesse storico. L’itinerario inizia alla stazione ferroviaria di San Nicolò a Trebbia, una volta lasciata questa, percorrendo strade secondarie, ci si inoltra nella campagna piacentina dominata da monocolture di tipo cerealicolo fino a giungere nei pressi del paese di Gragnano Trebbiense, dove ci si sposta sul percorso in sponda sinistra al fiume Trebbia e si prosegue raggiungendo Rivalta Trebbia, di grande impatto scenografico. Questo borgo merita una sosta sia per il contesto ambientale, sia per il castello dove sono visitabili salone d’onore, sala da pranzo, torre, prigioni e museo del costume militare. Si lascia il borgo e seguendo la viabilità ordinaria si attraversa il fiume Trebbia per poi tornare sul percorso sterrato che lo affianca, questa volta sulla sua sponda destra. Poco prima di giungere al paese di Gossolengo si lascia il percorso lungo il fiume e si imbocca una comoda ciclabile che riporta direttamente a Piacenza passando per il suo centro storico e la centralissima piazza dei Cavalli sulla quale si affacciano i principali edifici storici della città, ovvero il Palazzo Gotico, il Palazzo dei Mercanti e la Basilica di San Francesco. Da qui ci si dirige verso il punto terminale dell’itinerario, la stazione ferroviaria di Piacenza, passando davanti al Duomo di Piacenza e ai giardini Santa Margherita.\r\n","img":"PC_001_Ciclabile del Trebbia_ProfAlt.jpg"}]